---
commentaryId: "68e7307d783dd5503360dec5"
verseId: "68e7307d783dd5503360debb"
granthaId: "68e7307d783dd5503360deb1"
commentaryName: "श्रीसत्यनाथतीर्थविरचितम् अभिनवामृतम्"
commentator: ""
level: 0
parentCommentaryId: null
---

नमामि श्रीमदानन्दतीर्थपूजितविग्रहम् ॥
रामचन्द्रं निजानन्दसान्द्रमिष्टतमं गुरुम् ॥ १ ॥
अपारिजातो यः ख्यातो द्वेषदोषविवर्जनात् ॥
इष्टदानात्पारिजातं वन्दे सत्यनिधिं मुदे ॥ २ ॥
प्रमाणपद्धतौ बुद्धिसञ्चारश्रमशान्तये ॥
सत्यनाथयतिः सेव्यमारभेऽभिनवामृतम् ॥ ३ ॥
शिष्यशिक्षार्थं स्वग्रन्थस्येष्टदेवतानतिपूर्वकत्वं सूचयंश्चिकीर्षितं प्रतिजानीते ॥ प्रणम्येति । चरणावे- वाम्भोजे तयोर्युगलं प्रणम्येति सम्बन्धः । अत्र युगलशब्दो द्वयपर्यायोऽप्येकप्रकारतासमानाधिकरण- द्वित्ववाचकः । तद्यथा हयवाज्यर्वाश्वादिशब्दाः पर्याया अपि देवगन्धर्वासुरमनुष्यवाहनवाचकाः। तदुक्तम् । हयो भूत्वा देवानवहत् । वाजी गन्धर्वानर्वाऽसुरानश्वो मनुष्यानिति । चरणौ प्रणम्येत्येव वक्तव्येऽम्भोजग्रहणमतिकोमलत्वज्ञापनाय । युगलग्रहणं त्वेकप्रकारताद्योतनायेति बोध्यम् ।
