---
commentaryId: "68e7307e783dd5503360dedb"
verseId: "68e7307e783dd5503360decd"
granthaId: "68e7307d783dd5503360deb1"
commentaryName: "श्रीनिवासतीर्थविरचिता वाक्यार्थमञ्जरी"
commentator: ""
level: 0
parentCommentaryId: null
---

आचार्यैरेव प्रमाणलक्षणादेरुक्तत्वान्नेदं प्रकरणमारम्भणीयमिति शङ्कानिरासाय बालानामिति यदुक्तं तदेव शङ्काप्रदर्शनपूर्वकं विवृणोति ॥ यद्यपीत्यादिना ॥ गम्भीरयेति । अस्पष्टार्थतयेत्यर्थः ॥ विक्षिप्येति । व्यवधानं कृत्वेत्यर्थ: । वर्णितमित्यनन्तरं प्रमाणलक्षणमित्यनुवर्तते । तदर्थमिति । मन्दानामनायासेन प्रमाणलक्षणादिबोधार्थमित्यर्थः । ननु भगवत्पादैरेवेति विशेष्यसङ्गतैवकारेणान्ययोगव्यवच्छेदकेन भगवत्पादान्यस्मिन्प्रमाणलक्षणादिकथनयोगव्यवच्छेद- लाभात्पुनस्तत्करणादिदं प्रकरणमारभ्यत इति प्रतिज्ञा व्याहन्येतेत्यत उक्तं तदर्थमिति । स भगत्पाद- प्रणीतप्रमाणलक्षणादिरेवार्थः प्रतिपाद्यं यस्य तत् । तदर्थे स्वातन्त्र्येण प्रमाणलक्षणादिकथन- मेवान्यत्रैवकारेण व्यावर्तितम् । न तु तदनुसारेण कथनमपीति भावः । तथा च बहुज्ञान्प्रत्यस्य प्रकरणस्यानारम्भणीयत्वेऽप्यल्पज्ञान्प्रत्यारम्भणीयत्वमेवेति भावः ।
