---
commentaryId: "68e7307f783dd5503360deef"
verseId: "68e7307e783dd5503360dedf"
granthaId: "68e7307d783dd5503360deb1"
commentaryName: "श्रीविट्टलभट्टविरचिता"
commentator: ""
level: 0
parentCommentaryId: null
---

प्रमाणपद्धतिं कुर्म इत्यनेन प्रमाणलक्षणपरोदीरितप्रमाणलक्षणालक्षणत्वाद्यभिधानं प्रतिज्ञातम् । तत्र किं लक्षणमलक्षणं च किमिति जिज्ञासायां तदुभयं क्रमेण निरूपयति ॥ यो धर्म इत्यादिना । लक्ष्ये व्याप्त्या वर्तते लक्ष्ये सार्वत्रिकसम्बन्धेन वर्तते । सर्वस्मिल्लक्ष्ये वर्तत इति यावत् । ननु भिन्नाश्च भिन्नधर्माश्व पदार्था अखिला अपीत्यनुव्याख्यानोदाहृतश्रुत्या धर्मिणामिव धर्माणामपि परस्परं भिन्नत्वात्सास्नादिमत्त्वादेर्धर्मस्य तत्तव्यक्तिमात्रवृत्तित्वेन सकलवृत्तित्वाभावादनुपपन्नमिदं लक्षणमिति चेन्न । यो धर्मो यज्जातीयो धर्मो लक्ष्ये लक्ष्यजातीये सर्वस्मिन्नस्तीत्यर्थस्य विवक्षित- त्वात्। साजात्यं चैकसादृश्यसम्बन्धिधर्माश्रयत्वमेव । न त्वेकजात्याश्रयत्वम् । तथा चानुगतधर्मवादे गन्धव्यक्तिनां स्वरूपसम्बन्धात्मकस्य तदाधारत्वस्य चाननुगतत्वेऽपि सकलगन्धव्यक्तीनामेक- जात्यश्रयत्वमात्रेण गन्धवत्त्वस्य पृथिवीलक्षणस्य सकललक्ष्यवृत्तित्ववत्सास्नादीनां स्वरूप- सम्बन्धात्मकस्य तदाधारस्यचाननुगतत्वेऽपि सकलसास्नादिधर्मवृत्तिसास्नात्वादिजातीनामेकत्वा- त्सास्नादिमत्त्वस्य गोलक्षणस्य सकललक्ष्यवृत्तित्ववच्चाननुगतधर्मवादेऽपि सास्नादीनां सास्नात्वादीनां च भेदेऽपि सकलसास्नादीनां सकलसास्नात्वादीनां च कस्यचिद्धर्मत्वेनेतरेषां प्रतियोगित्वेनैक- सादृश्यसम्बन्धित्वात्सकलसास्नासम्बन्धवद्दृश्यस्यैकत्वेन वा सकलसास्नात्वसम्बन्धिसादृश्यस्यैकत्वेन वा सास्नावत्त्वस्य सकललक्ष्यवृत्तित्वसम्भवाद्धर्मान्तरेऽप्येवमुपपादनसम्भवात्सास्रादिमत्त्वस्य सकल- लक्ष्यवृत्तित्वं युक्तम् । न हि सास्नादीनां स्वाश्रितधर्मैक्येनानुगमो वक्तव्यो न तु स्वसम्बन्धि- धर्मैक्येनेत्यत्र राजाज्ञाऽस्ति । प्रत्युत स्वसम्बन्धविशेषरूपस्वाश्रितत्वापेक्षया स्वसम्बन्धस्य लघुरूपत्वेन स्वसम्बन्धिधर्मैक्येन वाऽनुगतिकथनं न्याप्यमिति । तदुक्तं सुधायाम् । सादृश्य- व्यावृत्तत्वेऽपि प्रतियोगिनिरूप्यत्वेनानुगतफलसाधनत्वानुभवादिति । सादृश्यस्य व्यावृत्तत्वेऽपि प्रत्याश्रयं भिन्नत्वेऽपि प्रतियोगिनिरूप्यत्वेन प्रतियोगिपदमधिकरणस्याप्युपलक्षणम् । प्रतियोग्यधि- करणसम्बन्धित्वेनानुगतफलस्य सर्वोपसंहारेण शक्तिव्याप्तिकार्यकारणभावादिग्रहरूपस्य स्वनिरूपक- सास्नादीनामनुगतरूपस्य फलस्य कार्यस्यासाधकत्वानुभावत्प्रयोजकत्वानुभवादित्यर्थः । ननु यद्येक- सादृश्यसम्बन्धो वैकसादृश्यसम्बन्धिधर्माश्रयत्वं वा साजात्यमभिप्रेतम् । तर्हि द्रव्यत्वादिना सास्त्रादि- सदृशशृङ्गादेर्महिष्यादावलक्ष्येऽपि सत्त्वान्न वर्तते चान्यत्रेत्यस्य सास्त्रादिमत्त्वादावभावादसम्भवीदं लक्षणमिति चेन्न । अनुगतधर्मवादेऽप्यस्य चोद्यस्य साम्यात् । द्रव्यत्वादिना सास्नादि- समजातीयशृङ्गादेरलक्ष्ये सत्त्वात् । यदि शृङ्गादिव्यावृत्तेन सास्नात्वादिरूपजातिविशेषेणात्र साजात्य- मभिप्रेतमिति नोक्तदोष: तर्ह्यस्मिन्मतेऽपि तथाऽस्तु । शृङ्गादिव्यावृत्तं सकलसास्नादिसम्बन्धि यदन्तरङ्गं सादृश्यं तन्निरूपकत्वं वा सादृश्यविशेषनिरूपकधर्माश्रयत्वं वा साजात्यमित्यत्राभि- प्रेतमित्यस्माभिरङ्गीकारात् । तस्माद्यथानुगतधर्मवादे गन्धानामननुगतत्वेऽपि तेषामेकगन्धत्व- सम्बन्धेनानुगमः । यथा च सास्नानां तत्तद्गोमात्रवृत्तित्वेऽप्येकसास्नात्वसम्बन्धेनानुगमस्तथाऽननुगतधर्मवादेऽपि सकलसास्नादीनामेकसादृश्यनिरूपकत्वेन वैकसादृश्यनिरूपकसास्नादिधर्मा- श्रयत्वेन वा सकललक्ष्यानुगमः साधूक्तः ॥ यो धर्मो लक्ष्ये व्याप्त्या वर्तत इति । वर्तत इत्येतद- प्रामाणिकशशशृङ्गत्वादेर्लक्षणत्वनिरासः । एकशफत्वादावतिव्याप्तिवारणाय लक्ष्य इत्युक्तम् । शबलत्वादेर्गोलक्षणत्वनिरासायोक्तं व्याप्त्येति । शृङ्गित्वादिव्यावृत्त्यर्थमुक्तं न वर्तते चान्यत्रेति ।
