---
verseId: "68e73087783dd5503360dfdd"
granthaId: "68e7307d783dd5503360deb1"
chapterNumber: 3
verseNumber: 10
---

सादृश्यज्ञानसाधनम् = उपमानम् । तत्र ‘तेनायं सदृशः’ ‘सदृशाविमौ’ इत्यादि वा ज्ञानं प्रत्यक्षजम् । ‘गोगवयौ सदृशौ’ इति वाक्यजन्त्वागम एव । गृह्यमाणे स्मर्यमाणसादृश्यं दृष्ट्वा स्मर्यमाणे यद् गृह्यमाणसादृश्यं प्रत्येति तदनुमानमेव । नन्वनुभूयमानगतत्वेन प्रतीयमानं सादृश्यं करणम् । स्मर्यमाणगतं प्रमेयम् । तत्कथमनयोर्व्यधि करणयोर्लिङ्ग लिङ्गिभाव इति चेन्न । “स गौरेतद्गवयसदृशः अस्य गवयस्य तद्गोसदृशत्वात् यो यत्सदृशः स तत्सदृशः यथा यमो यमान्तरेण” इति व्याप्तिसम्भवेन व्यधिकरणस्यादोषत्वात् । एतद्गवय गतसादृश्यप्रति योगित्वस्य वा लिङ्गत्वेन सामानाधिकरण्याच्चेति ।
