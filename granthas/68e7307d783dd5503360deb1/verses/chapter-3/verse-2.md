---
verseId: "68e73086783dd5503360dfcb"
granthaId: "68e7307d783dd5503360deb1"
chapterNumber: 3
verseNumber: 2
---

विभक्त्यन्ता वर्णाः पदम् । आकाङ्क्षासन्निधियोग्यतावतां पदानां समूहो वाक्यम् । आकाङ्क्षा जिज्ञासा । सा चेतनधर्मः । तद्विषयत्वादर्थाः साकाङ्क्षाः । तत्प्रतिपादकत्वात् पदान्यपि । सन्निधिः = अविलम्बेनोच्चरितत्वं पदधर्म एव । प्रतीतान्वयस्य प्रमाण विरोधाभावो = योग्यता पदार्थधर्मः । तद्वाचकत्वात्पदान्यपि योग्यतावन्तीत्युच्यन्ते । तत्र पदत्वेन निरभिधेयत्वस्य, आकाङ्क्षासन्निधिभ्यामन्वयाभावस्य, योग्यतया विपरीतबोधकत्वस्य च निरासे सत्यशेषदोषनिरासार्थं निर्दोष ग्रहणम् ।
