---
verseId: "68e73086783dd5503360dfcf"
granthaId: "68e7307d783dd5503360deb1"
chapterNumber: 3
verseNumber: 4
---

आगमोऽपि सम्यक्श्रुतः समयस्मरणानुगृहीतः शाब्दन्यायानुसन्धानसहितः एव स्वार्थस्य बोधको, न तु सत्तामात्रेण ।
‘जातिरेव वाच्या पदानां व्यक्तयस्तु लक्ष्या’ इति भाट्टाः । ‘जातिविशिष्टा व्यक्तयो वाच्या’ इति वैशेषिकाः । ‘क्वचिज्जातिः क्वचिद्व्यक्तिः’ इति वैयाकरणाः । ‘क्वचिज्जातिः, क्वचिद्व्यक्तिः, क्वचिदाकृतिः’ इति नैयायिकाः । ‘अन्यापोह’ इति बौद्धाः । व्यक्तय एव वाच्याः समयप्रतिपत्तौ तु सादृश्यमुपधानमित्याचार्याः ।

