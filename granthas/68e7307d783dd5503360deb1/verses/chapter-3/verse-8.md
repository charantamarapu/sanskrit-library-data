---
verseId: "68e73087783dd5503360dfd9"
granthaId: "68e7307d783dd5503360deb1"
chapterNumber: 3
verseNumber: 8
---

एतेश्वेवार्थापत्त्यादीनामन्तर्भावः । तथा हि । अनुपपद्यमानार्थदर्शनात्तदुपपादके बुद्धिरर्थापत्ति । अत्र यत्यप्येकैकस्य बहिर्भावलिङ्गत्वं नोपपद्यते । व्यभिचारात् । तथाऽपि “चैत्रो बहिरस्ति जीवनवत्त्वे सति गृहेऽसत्त्वात्” यो जीवन्यत्र नास्ति स ततोऽन्यत्रास्ति यथा अहम्” इति मिलितयो-र्जीवनगृहाभावयोर्लिङ्गत्वमुपपद्यत एव ।
