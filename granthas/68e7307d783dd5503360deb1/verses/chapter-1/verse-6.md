---
verseId: "68e7307f783dd5503360def5"
granthaId: "68e7307d783dd5503360deb1"
chapterNumber: 1
verseNumber: 6
---

तत्रादौ तावत् प्रमाण सामान्यलक्षणमुच्यते । यथार्थं = प्रमाणम् । प्रमाणमिति लक्ष्यनिर्देशः । यथार्थमिति लक्षणोक्तिः । एवमुत्तरत्रापि ज्ञातव्यम् । अत्र यथाशब्दः  अनतिक्रमे वर्तते । ‘अर्थ’ शब्द श्च अर्यते इति व्युत्पत्त्या  ज्ञेयवाची । ज्ञेयमनतिक्रम्य वर्तमानं, यथावस्थितमेव ज्ञेयं यद् विषयीकरोति नान्यथा तत्प्रमाणमित्यर्थः ।
