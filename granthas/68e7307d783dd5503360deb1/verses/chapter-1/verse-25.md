---
verseId: "68e73080783dd5503360df1b"
granthaId: "68e7307d783dd5503360deb1"
chapterNumber: 1
verseNumber: 25
---

प्राकृतं षड्विधम् । घ्राण-रसन-चक्षुस्-त्वक्-श्रोत्र-मनोभेदात् । तत्र गन्धस्तद्विशेषाश्च घ्राणस्य विषयाः । रसस्तद्विशेषाश्च रसनस्य… । महान्ति रूपवन्ति द्रव्याणि केचिद्गुणाः  कर्माणि जातयश्च चक्षुस्त्वचोः… । वायुस्पर्शोऽपि त्वचो विषयः । शब्दः श्रोत्रस्य । एतेषां पञ्चानां मनोऽनधिष्ठितत्वं काचकामलादयश्च दोषाः । मनसस्तु बाह्येन्द्रियाधिष्ठानेन एते सर्वे विषयाः । स्वातन्त्र्येण स्मरणसाधनं मनः । तस्य दोषा रागादयः । 
