---
verseId: "68e73080783dd5503360df13"
granthaId: "68e7307d783dd5503360deb1"
chapterNumber: 1
verseNumber: 21
---

यथार्थज्ञानसाधनम् = अनुप्रमाणम् । ‘यथार्थम्’ इत्येवोक्ते केवलेऽतिव्याप्तिः । ‘ज्ञानम्’ इत्येवोक्ते तत्र, संशयादौ च…। प्रत्यक्षेऽव्याप्तिश्च । ‘साधनम्’ इत्येवोक्ते कुठारादावातिव्याप्तिः । ‘यथार्थज्ञानम्’ इत्युक्ते केवलेऽतिव्याप्तिः । प्रत्यक्षेऽव्याप्तिश्च । ‘यथार्थसाधनम्’ इत्युक्ते प्रत्यक्षसाधनेऽतिव्याप्तिः  । ‘ज्ञानसाधनम्’ इत्युक्ते संशयादिसाधनेऽतिव्याप्तिः । ‘यथार्थज्ञान-कारणम्’ इत्युक्ते प्रमात्रादावतिव्याप्तिः इति सर्वं सार्थकम् । यज्जातीयानन्तरं नियमेन कार्योत्पत्तिस्तदत्र साधनं विवक्षितम् । अतो न यादृच्छिकसंवादिष्वतिव्याप्तिः । 
