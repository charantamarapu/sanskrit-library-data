---
verseId: "68e73080783dd5503360df0b"
granthaId: "68e7307d783dd5503360deb1"
chapterNumber: 1
verseNumber: 17
---

तच्च  चतुर्विधम् । ईश्वरज्ञानं, लक्ष्मीज्ञानं, योगिज्ञानम्, अयोगिज्ञानं चेति । तत्र सर्वार्थविषयकम् ईश्वरज्ञानम् । नियमेन यथार्थम् । तत्स्वरूपम् । अनादिनित्यम् । स्वतन्त्रम् । निरतिशयस्पष्टं च ।
ईश्वरे त्वसार्वत्रिकम्, अन्यत्रानालोचनेऽपि सर्वविषयं लक्ष्मीज्ञानम् । तदपि नियमेन यथार्थम् । तत्स्वरूपम् । अनादिनित्यं च । ईश्वरैकाधीनम् । तदपेक्षया स्पष्टत्वे न्यूनम् । स्पष्टत्वं चापरोक्षत्ववत् ज्ञानगत एव विशेषो न विषयौपाधिकः । 

