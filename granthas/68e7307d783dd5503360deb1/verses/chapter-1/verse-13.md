---
verseId: "68e73080783dd5503360df03"
granthaId: "68e7307d783dd5503360deb1"
chapterNumber: 1
verseNumber: 13
---

अनध्यवसायः स्वप्नश्चायथार्थज्ञानान्तरमस्तीति वैशेषिकाः । ‘किं संज्ञकोऽयं वृक्ष’ इति अनध्यवासयः । स तु कोटीनामतिबाहुल्यात् अनिर्दिष्टकोटिकः संशयः एव । वटादिव्यावृत्तिं पश्यतोऽपि पनसे यत् ‘किं संज्ञकोऽयं वृक्ष’इत्युत्पद्यते तद् ज्ञानमेव न भवति । किन्तु संज्ञाविषयं जिज्ञासामात्रम् । स्वप्नेऽपि गजादिदर्शनं चेद्यथार्थमेव । मानसवासनाजन्यत्वाद्गजादीनाम् । तेषु यद् बाह्यत्वज्ञानं स विपर्यय एव । ‘बाह्यालीप्रदेशे  पुरुषेणानेन भवितव्यम्’ इत्यूहाऽपरनामकं सम्भावनाज्ञानमपि अन्यतरकोटिप्रापकप्राचुर्यनिमित्तोऽन्यतरकोटिप्रधानः संशय एव ।
