---
verseId: "68e73080783dd5503360df15"
granthaId: "68e7307d783dd5503360deb1"
chapterNumber: 1
verseNumber: 22
---

ननु ‘त्रिविधं प्रमाणम्’ इति वक्तव्यम् । ल्युटोऽधिकरणेऽप्यनुशासनात्  । सत्यम् । तथाऽपि प्रमाणशब्दस्याधिकरणे प्रयोगाभावात्तदसङ्ग्रहः । तथाऽपि प्रमाणशब्दो भावसाधनः  करणसाधनश्चेत्यनेकार्थः । तत्र किमनुगतलक्षणकथनेनेति । उच्यते । नायमक्षादिशब्दवत् अत्यन्तभिन्नार्थः । किन्तु धात्वर्थानुगमस्तु उभयत्र समः इति एकार्थत्वमाश्रित्य अनुगतलक्षणोक्तिः इत्यदोषः ।
