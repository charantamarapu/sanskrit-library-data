---
verseId: "68e73080783dd5503360df17"
granthaId: "68e7307d783dd5503360deb1"
chapterNumber: 1
verseNumber: 23
---

त्रिविधमनुप्रमाणम् । प्रत्यक्षमनुमानमागमश्चेति । तत्र निर्दोषार्थेन्द्रियसन्निकर्षः प्रत्यक्षम् । अर्थशब्देन इन्द्रियविषया गृह्यन्ते । तेषां दोषाः = १.अतिदूरत्वम्,२.अतिसामीप्यं,३.सौक्ष्म्यं,४.व्यवधानं, ५.समानद्रव्याभिघातः, ६.अनभिव्यक्तत्वं, ७.सादृश्यं च इत्यादयः  । तेषु सत्सु क्वचिद् ज्ञानमेव न जायते । क्वचिद्विपरीतज्ञानमुत्पद्यते । 
