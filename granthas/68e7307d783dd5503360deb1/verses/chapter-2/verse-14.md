---
verseId: "68e73082783dd5503360df41"
granthaId: "68e7307d783dd5503360deb1"
chapterNumber: 2
verseNumber: 14
---

द्विविधा किल व्याप्तिः । अन्वयतो व्यतिरेकतश्चेति । साधनस्य साध्येन व्याप्तिः = अन्वयः । साध्याभावस्य साधनाभावेन व्याप्तिः = व्यतिरेकः । तत्रास्य केवलमन्वयः एवास्ति । यत्प्रमेयं तदभिधेयं यथा घट इति । न तत्र व्यतिरेकः । ‘यदभिधेयं न भवति तत्प्रमेयं न भवति’ इति निदर्शनाभावात् । सर्वस्याप्यभिधेयत्वेन अनभिधेयासम्भवात् । तेनैतत्केवलान्वयीत्युच्यते ।
