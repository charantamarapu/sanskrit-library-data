---
verseId: "68e73082783dd5503360df3f"
granthaId: "68e7307d783dd5503360deb1"
chapterNumber: 2
verseNumber: 13
---

केवलान्वयि,केवलव्यतिरेकि, अन्वयव्यतिरेकिभेदात् त्रिविधमनुमानमित्येके । साध्यधर्मविशिष्टो धर्मी = पक्षः । तत्र व्याप्त्यावर्तमानम्,…। निश्चितसाध्यसमानधर्मा धर्मी = सपक्षः । तत्र सर्वस्मिन् एकदेशे वा वर्तमानम्,…। साध्यतत्समानधर्मरहितो धर्मी = विपक्षः । तद्रहितं = केवलान्वयि । तद् द्विविधं, सर्वसपक्षतदेकदेशवृत्तिभेदात् । शब्दोऽभिधेयः प्रमेयत्वादिति सपक्षव्यापकम् । सर्वस्मिन् अभिधेयतया सम्प्रतिपन्ने, प्रमेयत्वस्य वृत्तेः । गुणत्वादिति सपक्षैकदेशवृत्ति । रूपादौ वृत्तेः घटादाववृत्तेः ।
