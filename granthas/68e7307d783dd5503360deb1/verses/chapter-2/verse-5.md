---
verseId: "68e73081783dd5503360df2f"
granthaId: "68e7307d783dd5503360deb1"
chapterNumber: 2
verseNumber: 5
---

तत्र केचिद्धर्मा उभयव्यापकाः । यथा प्रमेयत्वं, न एतत्सम्बन्धं विघटयितुम् ईशते । केचित् उभयाव्यापकाः । यथा महानसत्वम् । तेऽपि नैतत्सम्बन्धविघटनाय समर्थाः । केचिद्धूमव्यापका अग्न्यव्यापकाः । यथाऽऽर्द्रेन्धनसंयोगः । तेऽपि अग्नेर्धूमवियोजने शक्ता अपि न धूमस्याग्निवियोजने । यस्तु अग्नेर्व्यापको धूमस्यत्वव्यापकः, स स्वयं व्यावर्तमानः शक्ष्यत्येतत्सम्बन्धं विघटयितुम् । स तु नास्त्येव । अनुपलम्भात् । अतीन्द्रियोऽपि प्रमाणान्तरवेद्यः स्यात् । न च तत्प्रमाणमुपलभ्यते । नच अप्रामाणिकः शङ्कामप्यधिरोहति । अतो नात्रोपाधिरस्ति’ इति निर्णीतवतः अविनाभावप्रमितिः उत्पद्यते ।
