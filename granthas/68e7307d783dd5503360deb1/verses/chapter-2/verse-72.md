---
verseId: "68e73086783dd5503360dfb7"
granthaId: "68e7307d783dd5503360deb1"
chapterNumber: 2
verseNumber: 72
---

(22) ॥ हेत्वाभासः ॥’१.पक्षधर्मत्वं, २.सत्त्वं सपक्षे, ३.विपक्षाद्व्यावृत्तिः,४.अबाधितविषयत्वम्,५.असत्प्रतिपक्षत्वं च’ इति हेतोः पञ्च रूपाणि । तत्रान्वयव्यतिरेकिणः पञ्चापि विवक्षितानि । इतरयोस्तु चत्वारि । केवलान्वयिनो विपक्षाभावेन ततो व्यावृत्त्यभावात् । केवलव्यतिरेकिणः सपक्षाभावेन तत्र सत्त्वानुपपत्तेः । तत्र विवक्षित रूपेषु कतिपयसहिताः कतिपयरहिता हेत्वाभासाः । ते च असिद्ध,विरुद्धः,अनैकान्तिकः,अनध्यवसितः,कालात्ययापदिष्टः,सत्प्रतिपक्षः,प्रकरणसमाः । तत्र व्याप्तस्य पक्षधर्मत्वप्रमितिः= सिद्धिः । तदभावोऽसिद्धिः । तद्वानसिद्धः । स चतुर्विधः । १. व्याप्यत्वासिद्धः, २. आश्रयासिद्धः,३. पक्षधर्मत्वासिद्ध , ४. एतत्प्रमित्यसिद्धश्चेति । तत्र व्याप्यत्वासिद्धो द्विविधः ।१. साध्यसम्बन्धरहितः, २. सोपाधिकसम्बन्धश्चेति । आद्यो यथा “सर्वं क्षणिकं सत्त्वात्”इति । अयमुभयसम्बन्धाभावादव्याप्तावन्तर्भूतः ।
