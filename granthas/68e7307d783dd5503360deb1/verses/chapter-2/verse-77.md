---
verseId: "68e73086783dd5503360dfc3"
granthaId: "68e7307d783dd5503360deb1"
chapterNumber: 2
verseNumber: 77
---

(22) ॥ प्रमाणबाधिते पक्षे वर्तमानो हेतुः= कालात्ययापदिष्टः । यथा “सर्वं तेजोऽनुष्णं द्रव्यत्वात्” इति । अत्रधर्मिग्राहकेण साध्यप्रतियोगिग्राहकेण चोपजीव्येन प्रत्यक्षेण पक्षो बाधितः । “चक्षू रूपग्राहकं न भवति इन्द्रियत्वात्” इति धर्मिग्राहकानुमानेन बाधितः । “ब्राह्मणेन सुरा पेया द्रव द्रव्यत्वात्” इत्यागमबाधितः । अयं प्रतिज्ञायाः प्रबलप्रमाणविरोध एव । 
समबलप्रमाणविरुद्धः = सत्प्रतिपक्षः । यथा “वायुः प्रत्यक्षः प्रत्यक्षस्पर्शवत्त्वात्” इति । “वायुर्न प्रत्यक्षः रूपरहितद्रव्यत्वात्” इत्यनेन प्रतिरुद्धत्वात् । अयं प्रतिज्ञायाः समबलप्रमाणविरोध एव ।

