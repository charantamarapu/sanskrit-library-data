---
verseId: "68e73085783dd5503360df9f"
granthaId: "68e7307d783dd5503360deb1"
chapterNumber: 2
verseNumber: 61
---

(20) (2-17) ॥ अर्थापत्तिसमः ॥ अर्थापत्त्याभासेन प्रत्यवस्थानम् = अर्थापत्तिसमः । यथा “पर्वतोऽग्निमानित्युक्तेऽर्थादापद्यतेऽन्यदनग्निमत्” इत्यादि । तथा च साध्यविकलो दृष्टान्त इति । अत्रानुपपद्यमानदर्शनादुपपादके बुद्धिः = अर्थापत्तिः । न चात्रानुपपद्यमानं किञ्चिदस्ति । अतो नायं प्रसङ्ग इति वाच्यम् । उक्तविपरीताक्षेपमात्रमर्थापत्तिरित्यङ्गीकारे तु स्वन्यायविरोध इति । उपपत्तिसमवद्बीजाभावान्नेदं जात्युत्तरम् ।
