---
verseId: "68e73082783dd5503360df3d"
granthaId: "68e7307d783dd5503360deb1"
chapterNumber: 2
verseNumber: 12
---

अनुमानत्वेऽपि तर्कस्यापादकासिद्धिः अदूषणम्  । पराभ्युपगममात्रस्य तत्र सिद्धिपदार्थत्वात्  । एवमापाद्यस्य प्रमाणविरोधः, अपसिद्धान्तश्च न दूषणम् । ‘निर्धूमो भवति’ इत्यसाधनात् । यथा साधनानुमाने न व्याप्तिमात्रं नापि पक्षधर्मतामात्रं साध्यप्रमितिसाधनं, किन्तु मिलितमेव । एवम् अनिष्टापादनं विपर्यये पर्यवसानं च उभयं मिलितम् अनुमितिसाधनं भवतीति तर्कस्य प्रामाण्यमुपपद्यते । सोऽयं क्वचिद् विपरीतशङ्कानिरसनद्वारेण प्रमाणानामनुग्राहकोऽपि भवतीति ।
