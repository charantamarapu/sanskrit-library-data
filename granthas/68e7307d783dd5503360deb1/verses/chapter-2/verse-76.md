---
verseId: "68e73086783dd5503360dfc1"
granthaId: "68e7307d783dd5503360deb1"
chapterNumber: 2
verseNumber: 76
---

(22) ॥ पक्षसपक्षविपक्षवृत्तिः= अनैकान्तिकः । यथा “शब्दो नित्यः प्रमेयत्वात्”इति । अयमपि साध्यतदभावसम्बन्धित्वादव्याप्त एव । साध्यसाधकः पक्ष एव वर्तमानो हेतुः= अनध्यवसितः । स त्रिविधः । तत्र १. सपक्षविपक्षरहितो । यथा “सर्वमनित्यं सत्त्वात्” इति । २. उभयवान्यथा “भूर्नित्या गन्धवत्त्वात्” इति । ३. सपक्षवान्विपक्षरहितो यथा “शब्दोऽभिधेयः शब्दत्वात्” इति । अयं व्याप्यत्वासिद्धत्वान्न पृथग्घेत्वाभास इत्येके । अन्ये तु सपक्षविपक्षरहितो = व्याप्यत्वासिद्धः । सति १. सपक्षे पक्षमात्रवृत्तिः २ २ २. सपक्षवान्विपक्षरहितः च द्वावनैकान्तिकेऽन्तर्भावत इत्याहुः । तथा हि । सव्यभिचारोऽनैकान्तिकः । व्यभिचारोऽन्वयतोव्यतिरेकतश्च । तत्रान्वयस्य भूमिः पक्षः सपक्षश्च । तदतिरेकेण विपक्षेऽपि वर्तमानः = साधारणानैकान्तिकः । व्यतिरेकस्य भूमिर्विपक्षः सपक्षैक देशोऽपि । तत्र सर्वस्मिन्नपि सपक्षेऽवर्तमानः = असाधारणानैकान्तिक इति । सर्वथाऽव्याप्तावन्तर्भवति । उभय सम्बन्धाभावात् । व्यतिरेकव्याप्तिसम्भवादयं न हेत्वाभास इत्येके । अपरे तु “सत्यपि सपक्षे तत्रावर्तमानस्य किं व्याप्तिरेव नास्त्युत केवल व्यतिरेकिवदस्तीति सन्देहावस्कन्दनाद्धेत्वाभासत्वम्” इत्याहुः ।
