---
verseId: "68e73084783dd5503360df8b"
granthaId: "68e7307d783dd5503360deb1"
chapterNumber: 2
verseNumber: 51
---

(20) (2-6) ॥ अवर्ण्यसमः ॥ दृष्टान्तवत्पक्षस्याप्यसाध्यत्वचोदनम् = अवर्ण्यसम इत्येके । अत्रापि सिद्धत्वाभिमानेन चोदने सदुत्तरम् । अन्यथा निर्बीजत्वम् । साधनसाहचर्यबलेनापादने तूत्कर्षसम एव । तस्मात् दृष्टान्तमात्रविवक्षित-सिद्धार्थत्वादिरूपवद्धेतुमत्त्व-तदभावयोः पक्षस्य असाध्यत्वचोदनम् = अवर्ण्यसम इत्युदयनः । यथा “सिद्धार्थं धूमवत्त्वं महानस इव पर्वते वर्तते चेत्साध्यस्य सिद्धत्वादसाध्यत्वम्”। न चेदुपायाभावादसाध्यत्वमिति । अस्यापि पूर्ववदन्तर्भावो वाच्य इति ।
