---
verseId: "68e73084783dd5503360df7d"
granthaId: "68e7307d783dd5503360deb1"
chapterNumber: 2
verseNumber: 44
---

(20) ॥ निरनुयोज्यानुयोगः ॥ अतन्निग्रहप्राप्तौ तन्निग्रहोद्भावनं = निरनुयोज्यानुयोगः । स चतुर्विधः । (1) छलम् (2) जातिः (3) हान्याद्याभासः (4) अप्राप्तकाले ग्रहणं चेति । (1) तत्र परोक्तस्य तदनभिप्रेतार्थान्तरं परिकल्प्य तद्दूषणेन परोक्तभङ्गः = छलम् । यथा गृष्टिविवक्षया “गामानय” इत्युक्ते पृथिवीविवक्षया गवानयनमशक्यमिति । एतदसङ्गतम् । विवक्षितदूषणस्यैवाकाङ्क्षितत्वात् । छलवाक्यस्यापि अर्थान्तरं परिकल्प्य गवानयनम् इत्यनन्वितमिति दूषणसम्भवेन स्वन्यायविरोधेऽप्यन्तर्भवति छलम् । 
