---
verseId: "68e73084783dd5503360df83"
granthaId: "68e7307d783dd5503360deb1"
chapterNumber: 2
verseNumber: 47
---

(20)(2-2) ॥ वैधर्म्यसमः ॥ वैधर्म्येण प्रत्यवस्थानं = वैधर्म्यसमः प्रतिषेधः । यथा “यदि ह्रदवैधर्म्यात् धूमवत्त्वात् पर्वतः अग्निमानिष्यते, तर्हि महानसवैधर्म्यात् पर्वतत्वात् अनग्निः किं नेष्यत?” इति । अत्र व्याप्तिलक्षणयुक्ताङ्गराहित्यमेव प्रथमम् उद्भाव्यम् । न तु जातित्वम् । परचित्तवर्तिनो व्याप्त्यनभ्युपगमस्याद्यापि ज्ञातुमशक्यत्वात् । यदा तु परो ब्रूयात् ‘साधर्म्यवैधर्म्यमात्रं प्रयोजकं किं व्याप्त्या ?’ इति । तदा वक्तव्यम् । एवं सति “नेदं साधकं सत्प्रतिपक्षितत्वात्” इति । त्वदनुमानस्यापि व्याप्तिहीनेन साधर्म्येण वैधर्म्येण वा प्रतिपक्षसम्भवाद्व्याघात इति । तथा च प्रतिषेधे स्वन्यायविरोधात्मक~तृतीयजातावन्तर्भावः (भवति)
