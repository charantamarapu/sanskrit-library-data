---
verseId: "68e73085783dd5503360dfab"
granthaId: "68e7307d783dd5503360deb1"
chapterNumber: 2
verseNumber: 66
---

(20) (2-22) ॥ नित्यसमः ॥ विशेषणधर्मस्य तदतद्रूपता विकल्पेन धर्मिणस्तत्विशिष्टत्वभङ्गः = नित्यसमः । यथा “शब्दोऽनित्यः”इत्युक्तेऽनित्यत्वं नित्यमनित्यं वा । आद्ये धर्मिणो नित्यत्वापातः । द्वितीये तन्नाशे पुनः शब्दस्य नित्यत्वापत्तिरित्यादि । अत्र स्वपक्षे निर्वाहान्तरविवक्षया परपक्षे दौर्घट्यापादने तात्पर्यं चेत्सदुत्तरमेव विशिष्टस्वरूपनिराकरणं चेत्तदादौ निर्वाहोवाच्यः । तदनभ्युपगमेन प्रवृत्तस्य स्वन्यायस्वक्रियाविरोधाविति ।
