---
verseId: "68e73083783dd5503360df71"
granthaId: "68e7307d783dd5503360deb1"
chapterNumber: 2
verseNumber: 38
---

(14) ॥ अननुभाषणम् ॥ वादिनोक्तस्य, प्राश्निकैर्विज्ञातार्थस्य, वादिना परिषदा वा पुनरनूद्य दत्तस्योच्चारणयोग्यस्य स्वाज्ञानमनाविष्कुर्वता कथामविच्छिन्दता यदप्रत्युच्चारणं तत् = अननुभाषणम् । तत् पञ्चविधम् । १.यत्तदित्याद्यनुवादो, २.दूष्यैकदेशानुवादः ३.केवलं दूषणोक्तिः, ४.अन्यथानुवादः, ५.तूष्णीम्भावश्चेति । तत्राद्यत्रयं न्यूनम् । चतुर्थमसङ्गतम् । पञ्चममनुक्तिः । 
