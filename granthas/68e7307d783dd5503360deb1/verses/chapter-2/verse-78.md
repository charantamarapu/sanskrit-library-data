---
verseId: "68e73086783dd5503360dfc5"
granthaId: "68e7307d783dd5503360deb1"
chapterNumber: 2
verseNumber: 78
---

(22) स्वपरपक्षसिद्धावपि त्रिरूपो हेतुः = प्रकरणसमः । यथा “विमतं मिथ्या दृश्यत्वात्” इति । सत्यत्वेऽप्यस्य वक्तुं शक्यत्वात् । “अयं त्वसम्भवि” इति केचिदाहुः । तदसत् सत्प्रतिपक्षवदभिमानतः सम्भवात् । अयमपि प्रतिज्ञायाः समबलविरोध एवेति । पक्षाभास हेत्वा भासान्तर्भूतत्वान्न पृथग्वाच्या इत्याहुः तदसत् । प्रतिज्ञामात्रेणैव स्फुरणात् । साधने स्वक्रियाविरोधस्वन्याय विरोधयोर्हेत्वाभासानन्तर्भावाच्च । स्वक्रियाविरोधो यथा “अहं मूक” इति । स्वन्यायविरोधो यथा “प्रमेयं प्रमाणानपेक्षम्” इति ।
