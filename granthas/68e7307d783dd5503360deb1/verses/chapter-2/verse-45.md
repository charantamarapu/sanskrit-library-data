---
verseId: "68e73084783dd5503360df7f"
granthaId: "68e7307d783dd5503360deb1"
chapterNumber: 2
verseNumber: 45
---

(20) (2) जातिः । सिद्धमपि दूषणासमर्थमुत्तरं = जातिः । असामर्थ्यं च द्विविधम् । साधारणम्, असाधारणं च । तत्र साधारणं = स्वव्याहतिः । असाधारणं तु १.युक्ताङ्गहीनत्वम्, २.अयुक्ताङ्गाधिकत्वम्, ३.अविषयवृत्तित्वं चेति । सा च १.साधर्म्यम्, २.वैधर्म्यम्, ३.उत्कर्षः, ४.अपकर्षः, ५.वर्ण्य, ६.अवर्ण्य, ७.विकल्पः, ८.साध्यम्, ९.प्राप्तिः, १०.अप्राप्तिः, ११.प्रसङ्गः, १२.प्रतिदृष्टान्तः, १३.अनुत्पत्तिः, १४.संशयः, १५.प्रकरणम्, १६.हेतुः, १७.अर्थापत्त्तिः, १८.अविशेषः, १९. उपपत्तिः, २०.उपलब्द्धिः, २१.अनुपलब्धिः, २२.नित्यः, २३.अनित्यः, २४.कार्यसमभेदात् चतुर्विंशतिधा । तत्र वादिना स्थापनाय हेतौ प्रयुक्तेऽनभ्युपेतयुक्ताङ्गेन प्रतिपक्षोद्भावनं = प्रतिधर्मसमा जातिः । सा च प्रत्यक्षाभासादिभेदेन बहुविधा ।
