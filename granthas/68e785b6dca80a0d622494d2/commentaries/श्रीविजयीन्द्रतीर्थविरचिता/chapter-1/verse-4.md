---
commentaryId: "68e7bb60a4102ad042aadd83"
verseId: "68e785b8dca80a0d62249512"
granthaId: "68e785b6dca80a0d622494d2"
commentaryName: "श्रीविजयीन्द्रतीर्थविरचिता "
commentator: ""
level: 0
parentCommentaryId: null
---




















<p><span style="font-size: 12pt; font-family: &quot;Sanskrit Text&quot;, serif;">सामान्यं विना विशेषापर्यवसानाल्लक्षणसामान्यलक्षणं
कंचिद्विशेषे योजयति ॥ यथेति ॥ तद्धीति । यद्यपि सास्नात्वं नैकं तथाऽपि सास्नात्वनिष्ठसादृश्यप्रतियोगिधर्मवत्तया
वा</span><span style="font-family: &quot;Sanskrit Text&quot;, serif;"> </span><span style="font-size: 13pt; font-family: &quot;Sanskrit Text&quot;, serif;">सास्नानिष्ठसादृश्यप्रतियोगित्वेन वा सास्नानामनुगममभिप्रेत्य
तथोक्तमिति ध्येयम् ॥ अन्यथाभूतं त्विति । लक्ष्येतरावृत्तित्वविशिष्टसकललक्ष्यवृत्तित्वाभाववान्धर्मो
अलक्षणम् । लक्ष्यतावच्छेदकाभि</span><span style="font-size: 12pt; font-family: &quot;Sanskrit Text&quot;, serif;">व्यङ्ग्यसादृश्यप्रतियोगीतरवृत्तिवृत्तिसादृश्यानेकरूपकत्वविशिष्टलक्ष्यतावच्छेकाभिव्यङ्गचसादृश्यप्रति</span><span style="font-size: 13pt; font-family: &quot;Sanskrit Text&quot;, serif;">योगियावद्वृत्तित्तृत्तिसादृश्यप्रतियोगित्वाभाववान्धर्मोऽलक्षणमिति
यावत् । एतेन परोद्भाव्यप्रतियोग्य- प्रसिद्धिर्यथाश्रुते स्यादित्यादिदूषणं परास्तम्
। विशेषणाद्यभावप्रयुक्तो विशिष्टाभावः सर्वत्रा- लक्षणेऽनुगत इति ।</span><span style="font-family: &quot;Sanskrit Text&quot;, serif;"></span></p>

<p><span style="font-family: &quot;Sanskrit Text&quot;, serif;">उक्तलक्षणं शृङ्गिग्राहकतया दर्शयति </span><span style="font-family: &quot;Sanskrit Text&quot;, serif;">॥</span><span style="font-family: &quot;Sanskrit Text&quot;, serif;"> </span><span style="font-family: &quot;Sanskrit Text&quot;, serif;">यथेति । तत्रोक्तं लक्षणमुपपादयति </span><span style="font-family: &quot;Sanskrit Text&quot;, serif;">॥</span><span style="font-family: &quot;Sanskrit Text&quot;, serif;"> </span><span style="font-family: &quot;Sanskrit Text&quot;, serif;">तद्धीति । अत्रापि नैकं सास्नादिमत्त्वं
सर्वगोवृत्ति किन्तु प्रातिस्विकमेव । तच्च सामान्यरूपेण तत्र तत्र गवि वर्तत इत्यर्थः
। न च सास्नादिमत्त्वस्य प्रातिस्विकस्य तत्तव्यक्तिरूपस्य कथं सामान्यरूपत्वमिति वाच्यम्
। प्रातिस्विकस्यापि तस्य विशेषबलेन सामान्यरूपतोपपत्तेः । उक्तं हि भगवत्पादैः । अतो
विशेषसामान्यरूपं सर्वमपीष्यते ।</span></p>

<p><span style="font-family: &quot;Sanskrit Text&quot;, serif;">व्यावृत्तं यच्च सामान्यं तदेव स्यद्विशेषत
</span><span style="font-family: &quot;Sanskrit Text&quot;, serif;">॥</span><span style="font-family: &quot;Sanskrit Text&quot;, serif;"> </span><span style="font-family: &quot;Sanskrit Text&quot;, serif;">इति ।</span></p>

<p><span style="font-size: 12pt; font-family: &quot;Sanskrit Text&quot;, serif;">अन्यथा परमतेऽपि समान्यादिकं
सदिति सामान्येनोक्तिर्न स्यात् । तत्रापि सत्त्वस्य प्राति- स्विकतया तत्तत्स्वरूपत्वाङ्गीकारादिति
द्रष्टव्यम् । एवं च प्रातिस्विकस्यापि सास्नादिमत्त्वस्य गोलक्षणत्वे तत्समनियतद्रव्यत्वादेरपि
गोलक्षणत्वं स्यात् । सास्नादिमत्त्वस्य च द्रव्यत्वसमनियतस्य द्रव्यलक्षणत्वं स्यादिति
कस्यचिद्दूषणमलग्नकं वेदितव्यम् । यदि हि सास्नादिमत्त्वादिकं प्रातिस्विक- रूपेण लक्षणं
स्यादित्युक्तदोषशङ्कावकाशः । न चैवम् । किन्तु प्रातिस्विकमपि तदुक्तरीत्या सामान्यरूपेणैव
लक्षणम् । न च द्रव्यत्वसास्नादिमत्त्वयोः सामान्येन परस्परं समनियमोऽस्तीति ॥ अन्यथाभूतमिति
। लक्ष्ये व्याप्त्या वर्तमानत्वविशिष्टान्यत्रावर्तमानत्वाभाववान्धर्म इत्यर्थः ।
तेन विशिष्टाभावः सर्वत्रालक्षणेऽनुगत इति नाननुगमशङ्केति ध्येयम् ।</span><span style="font-family: &quot;Sanskrit Text&quot;, serif;"></span></p>






