---
commentaryId: "68e7baeca4102ad042aadd33"
verseId: "68e785b8dca80a0d62249512"
granthaId: "68e785b6dca80a0d622494d2"
commentaryName: "जनार्दनीयम्"
commentator: ""
level: 0
parentCommentaryId: null
---


















<span style="font-size: 11pt; font-family: &quot;Sanskrit Text&quot;, serif;">लक्षणं शृङ्गग्राहकतयोदाहृत्य दर्शयति ॥ यथेति ॥ सास्नादिमत्त्वमिति
। गलकम्बलादिमत्त्वमित्यर्थः । आदिशब्देन लाङ्गूलककुत्खुरविषाणादीनां ग्रहणम् । यथा
गोः सास्नादिमत्त्वं लक्षणं स्पष्टं भवति तथोच्यत इति शेषः । तदेव दर्शयति । तद्धीति
। नन्वत्र लक्षण- लक्ष्यादिशब्दास्समभिव्याहृतगवादितत्तल्लक्ष्यादिपराः । न तु यत्किञ्चिल्लक्ष्यादिमात्रपराः
। अन्यथा गोलक्षणस्य सास्नादीमत्त्वस्य प्रमाणलक्षणकथनदशायां लक्ष्ये चक्षुरादावभावेनालक्षणत्वापत्तेः
। एवं च सास्नादिमत्त्वस्य गोलक्षणत्वं नाम गवेतरावृत्तित्वे सति सकलगोवृत्तित्वम्
। एवं च यथार्थत्वस्य प्रमाणलक्षणत्वं नाम प्रमाणेतरावृत्तित्वे सति सर्वप्रमाणवृत्तित्वम्
। एवमेव लक्ष्येतरावृत्तित्वे स सकललक्ष्यवृत्तित्वस्य लक्षणलक्षणत्वं नाम यावदलक्षणावृत्तित्त्वे
सति सर्वलक्षणवृत्तित्वमिति पर्यवसितम् । तत्र किं नामालक्षणमिति जिमासायामाह </span><span style="font-size: 11pt; font-family: &quot;Sanskrit Text&quot;, serif;">॥</span><span style="font-size: 11pt; font-family: &quot;Sanskrit Text&quot;, serif;"> </span><span style="font-size: 11pt; font-family: &quot;Sanskrit Text&quot;, serif;">अन्यथाभूतमिति
। पूर्वोक्त- लक्षणलक्षणरहितमित्यर्थः । लक्षणलक्षणराहित्यं चासम्भविनि लक्ष्यवृत्तित्वरूपविशेषणाभावात्
। अव्यापके सर्वलक्ष्यवृत्तिस्वरूपविशेषणाभावात् अतिव्यापकेऽलक्ष्यावृत्तित्वरूपविशेषणाभावात्
। यथा पुरुषमात्रसत्त्वेऽपि दण्डाभावेन दण्डविशिष्टपुरुषाभाव इति द्रष्टव्यम् । तुशब्दो
विशेषार्थ: ।</span>




